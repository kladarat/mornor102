
"นักรบที่แท้จริงต้องปกป้องผู้อ่อนแอและจัดการความชั่วร้าย"
Zuka ถือกำเนิดมาในหมู่บ้านที่สวยงามและรุ่งเรือง ยามกลางวัน หมู่บ้านคึกคักไปด้วยกิจกรรมมากมาย ยามกลางคืน หมู่บ้านนี้ก็เงียบสงบ นี่เป็นที่ที่ผู้คนได้รับการปกป้องจากความยากลำบากและความเลวร้ายของโลก แม้จะเป็นเช่นนี้ สิ่งเดียวที่ผู้อาศัยที่นี่มองว่ามีค่ามากที่สุดกลับเป็นความสามารถในการต่อสู้ แม้จะยังเด็ก Zuka ก็ต้องศึกษารูปแบบการต่อสู้หลากหลายและเลื่อนระดับขั้นผ่านการทดสอบที่อาจารย์ของเขามอบให้
Zuka วัยเยาว์ไม่เข้าใจเลยว่าทำไมเขาต้องทำเช่นนี้ เพราะสุดท้ายแล้ว ทำไมเขาต้องใช้เวลาและความพยายามมากมายเพื่อเรียนรู้ศาสตร์ต่อสู้ที่เขาไม่มีความจำเป็นต้องใช้กันด้วย ไปช่วยงานในไร่หรือการศึกษาหาความรู้น่าจะเป็นเรื่องที่ดีกว่าหรือเปล่า "แค่เจ้าหวังความสงบสุขนั้นไม่เพียงพอหรอก เจ้าต้องสามารถปกป้องความสงบสุขได้ด้วย!" นั่นคือคำตอบของอาจารย์ต่อคำถามของ Zuka
เขาจดจำคำพูดเหล่านั้นจนขึ้นใจ เมื่อวิญญาณล่วงลับที่ปรากฏออกมาจากเบื้องลึกของโลกปีศาจแพร่กระจายโรคร้ายและความโกลาหลไปทั่วดินแดน หมู่บ้านที่เคยสงบสุขก็ถูกเปลวเพลิงแห่งสงครามกลืนกินไปด้วย เพื่อหลบหนีหายนะ Zuka วัยเยาว์จึงได้ออกเดินทางอันยาวนานกับครอบครัวของเขา ข้ามภูเขาอันสูงชันเพื่อเดินทางไปยัง Forest of Shadows ในตำนาน
Zuka เคยได้ยินเกี่ยวกับ Forest of Shadows ในเรื่องราวที่ชาวบ้านอาวุโสเคยเล่าขาน ป่าแห่งนั้นไม่ได้เป็นเพียงที่อยู่อาศัยของราชินีเอลฟ์ Tel'Annas เท่านั้น แต่ยังเป็นที่อยู่ของพลังธาตุและนักรบออร์คนับไม่ถ้วนอีกด้วย พวกเขาคือกองทัพอันกล้าหาญของราชินีที่มีหน้าที่ปกป้องดินแดนจากความชั่วร้าย
ในระหว่างการเดินทาง Zuka ได้พบเห็นความเลวร้ายทุกรูปแบบที่เหล่าวิญญาณล่วงลับได้กระทำ ในที่สุด ศาสตร์ต่อสู้ที่เขาเคยได้ฝึกฝนมาหลายปีก็มีประโยชน์ เขาสวมชุดเกราะที่แสดงถึงการเติบโตของเขา และใช้พลองที่เขาทำขึ้นเองเป็นอาวุธ เขาได้ต่อสู้นับครั้งไม่ถ้วนกับเหล่าผู้ล่วงลับอันชั่วร้าย และช่วยชีวิตผู้ที่ต้องทนทุกข์จากพวกมัน
เรื่องราวของ Zuka แพร่กระจายไปอย่างกว้างขวาง ไม่ว่าจะเป็น Temple of Light ที่สูงศักดิ์ ไปจนถึง Castle of Inception ที่เคยคลางแคลงเผ่าพันธุ์สัตว์ ทุกๆ ฝ่ายต่างก็ยกย่องความเป็นวีรบุรุษของ Zuka แม้แต่ราชินี Tel’Annas เองก็เตรียมงานเลี้ยงต้อนรับอย่างยิ่งใหญ่เพื่อเป็นเกียรติต่อเขา จากนั้น Zuka ก็ได้รับคำเชิญจาก Lumburr วิญญาณธาตุแห่งผืนแผ่นดินและเข้าร่วมกองกำลังต่อต้านอย่างเป็นทางการ และได้เป็นนักรบที่มีหน้าที่กำจัดความชั่วร้ายและปกป้องความสงบสุข
ไม่ว่า Zuka จะอยู่ที่ใด เขานี่แหละคือสัญลักษณ์แห่งสันติภาพ!
ทุก 20 วินาที เขาจะเพิ่มพลังโจมตีให้ตัวเอง 14/15.5/17/18.5/20% (เพิ่มตาม LV ฮีโร่ 1/4/7/10/13) เป็นเวลา 8 วินาที
Zuka พุ่งไปฟาดศัตรูตามทิศทางที่กำหนด สร้างความเสียหายกายภาพ 175 (+127) โดยสกิลนี้สามารถใช้ซ้ำได้ภายในระยะเวลา 5 วินาที ซึ่งในแต่ละครั้งที่ใช้จะทำให้การโจมตีปกติครั้งต่อไปของเขามีระยะที่ไกล และสร้างความเสียหายกายภาพเพิ่ม (+85)
Zuka กลิ้งไปยังทิศที่กำหนด สร้างความเสียหายกายภาพ 100 (+59) แก่ศัตรูที่พุ่งผ่าน หากสกิลนี้โจมตีโดนศัตรู เขาจะได้รับเกราะป้องกัน 150 (+255) เป็นเวลา 2.5 วิ และทำให้การโจมตีปกติครั้งต่อไป สร้าง ความเสียหายกายภาพ (+85) พร้อมกับทำให้ลอยขึ้นเป็นเวลา 1 วิ
Zuka กระโดดทับศัตรูทั้งหมดในจุดที่กำหนด สร้างความเสียหายกายภาพ 400 (+170) พร้อมกับสตั๊นเป็นเวลา 1 วินาที นอกจากนี้ยังทำให้การโจมตีปกติครั้งต่อไป เป็นการโจมตีแบบพิเศษ สร้างความเสียหายกายภาพ (+85) แก่ศัตรูทั้งหมดในบริเวณ
Zuka จะได้รับเกราะจากการใช้ Panda Chariot โดนศัตรู ฉะนั้นพยายามกลิ้งให้โดนเป้าหมาย
สกิลของเขาสามารถข้ามผ่านสิ่งกีดขวางได้ ทำให้เขาสามารถปรากฏตัวใส่ศัตรูแบบคาดไม่ถึงได้
LV1
LV2
LV3
