
เวลาและปริภูมิก่อให้เกิดผืนผ้าใบที่โลกใบนี้ตั้งอยู่ นอกจากนั้น ทั้งสองสิ่งยังเป็นแหล่งพลังงานอันยิ่งใหญ่อีกด้วย อย่างไรก็ตาม ระบบเวทมนต์ทั้งหมดที่โลกนี้รู้จักไม่มีคาถาใดที่จะสามารถดึงพลังจากเวลาและปริภูมิได้ มีเพียง Andura Stone เท่านั้นที่สามารถบรรจุพลังแหล่งเวลาและปริภูมิที่ไร้รูป และทำให้ผู้คนสามารถนำพลังอันไร้เทียมทานมาใช้ได้
เพื่อคว้าพลังนี้มาครอบครอง บรรพบุรุษของ Murad จึงเดินทางลึกไปในทะเลทรายเพื่อค้นหาเศษเสี้ยวของ Andura ณ ที่แห่งนั้นเองที่พวกเขาได้พบกับ Azzen'Ka ผู้โหดเหี้ยมและมีเล่ห์เหลี่ยม แต่สุดท้ายพวกเขาก็สามารถล่อหลอกมันและชิงเศษเสี้ยวของหินมาได้ พวกเขาได้สร้างอาวุธที่ทรงพลังที่สามารถควบคุมเวลาและปริภูมิได้ แล้วสร้างอาณาจักรใหม่ท่ามกลางทะเลทรายด้วยพลังของมัน
เมื่อ Murad เติบโต เขาได้รับสืบทอดอาวุธจากพ่อของเขา และเป็นผู้สืบทอดหน้าที่คนต่อไป เขาได้นำกองทัพของจักรวรรดิออกเดินทางมากมาย กำจัดสัตว์ร้ายแสนอันตราย และขยายอาณาเขตของอาณาจักร ในที่สุดเขาก็รุกล้ำพื้นที่ที่ Azzen'ka มีอำนาจควบคุมอยู่ มันโกรธแค้นมากเมื่อได้รู้ถึงต้นกำเนิดของอาวุธที่ Murad ถืออยู่ แต่ Murad ไม่สนใจ Azzen'ka เพราะตราบใดที่เขามีอาวุธนี้อยู่ในมือ Azzen'ka ก็ไม่อาจทำร้ายเขาได้
Azzen'ka ต้องจำใจเจรจากับ Murad และยอมทำตามความต้องการของเจ้าชายแห่งจักรวรรดิ Murad ยอมรับการประกาศยอมแพ้ของศัตรูอย่างยินดี และพลาดโอกาสสำคัญที่จะกำจัดขวากหนามที่เป็นอันตรายต่ออาณาจักรให้สิ้นซาก ไม่มีอำนาจใดที่จะคงอยู่ได้ตลอดกาล Azzen'ka รู้เรื่องนี้ดีกว่าใคร เขาได้สร้างวินาศกรรมมากมายจากในเงามืด บังคับให้ Murad ต้องใช้อาวุธของเขาเพื่อปกป้องอาณาจักรที่กำลังเติบโต
การใช้พลังมากเกินไปเร่งการเสื่อมสภาพของ Andura Stone และเมื่ออาวุธไม่อาจทนการใช้งานได้ อาวุธก็เริ่มสะสมรอยแตกร้ายทั่วดาบ ทำให้พลังของเวลาและปริภูมิค่อยๆ ไหลซึมออกมา การไหลออกของพลังลดความสามารถในการต่อสู้ของ Murad ลงอย่างยิ่ง และ Azzen'ka ก็ฉวยโอกาสนี้สร้างพายุทรายขนาดยักษ์ที่กลืนกินอาณาจักรที่เคยรุ่งเรืองจนหายไปทั้งหมด อาวุธมีพลังพอที่จะปกป้องได้แค่ Murad เพียงคนเดียวเท่านั้น หลังจากที่เขาได้ฟังคำขอสุดท้ายของพ่อของเขา เขาจึงจำใจต้องหลบหนีจากภัยพิบัติ
แต่เขาไม่ยอมแพ้ เขาปิดบังใบหน้าอันหล่อเหลาและผันตัวเองไปเป็นพรานโดดเดี่ยวแห่งทะเลทราย และออกตามหาวิธีซ่อมแซมอาวุธพร้อมกับการสะสมกำลังเพื่อเผชิญหน้ากับ Azzen'ka Murad มีความเชื่อมั่นอย่างแน่วแน่ว่า ตราบใดที่เขายังมีอาวุธอยู่ วันหนึ่งเขาจะสามารถสังหาร Azzen'ka เพื่อกอบกู้ศักดิ์ศรีและความรุ่งโรจน์ของอาณาจักรกลับคืนมาให้ได้
การโจมตีปกติของ Murad จะทำให้เขาได้รับ 1 แต้มพลัง (ไม่มีผลกับสิ่งก่อสร้าง) โดยแต้มจะหายไปหลังจาก 3 วินาที ซึ่งหลังจากสะสมครบ 4 แต้ม เขาจะได้รับพลังโจมตีเพิ่ม 5% และปลดผนึกสกิล Dimension Slash เป็นเวลา 5 วินาที
Murad พุ่งโจมตีไปยังทิศทางที่กำหนด สร้างความเสียหายกายภาพ 120 (+178) พร้อมกับสตั๊นศุตรู โดยสกิลสามารถใช้ซ้ำได้อีกภายใน 5 วินาที ซึ่งครั้งที่ 3 ของการใช้สกิลจะทำให้เขาหายตัวกลับไปยังจุดแรกที่เขายืนอยู่
Murad ปลดปล่อยพลังแห่งห้วงเวลา สร้างความเสียหายกายภาพ 110 (+96) แก่ศัตรู และสร้างความเสียหายกายภาพเพิ่ม 180 (+160) แก่ผู้ที่วิ่งผ่าน พร้อมกับลดความเร็ว 90% เป็นเวลา 2 วิ และลดเกราะ 3 วิ ซึ่ง Murad จะไม่ตกเป็นเป้าหมายโจมตีในขณะที่สกิลทำงาน
Murad พุ่งโจมตีต่อเนื่อง 5 ครั้ง ในบริเวณที่กำหนด โดยการโจมตีแต่ละครั้งจะสร้าง ความเสียหายกายภาพ 150 (+121) พร้อมกับดูดเลือดศัตรูในบริเวณ ซึ่ง Murad จะไม่ตกเป็นเป้าหมายการโจมตีขณะที่สกิลกำลังทำงาน (สกิล Dimension Slash จะสามารถใช้ได้ต่อเมื่อถูกปลดผนึกโดยสกิลติดตัว Rift และจะถูกผนึกไว้อีกครั้งหลักจากที่ใช้)
Dimension Slash สามารถใช้งานได้จากการโจมตีปกติจนครบ สกิลติดตัวของเขา Rift สามารถสร้างความเสียหายอย่างรุนแรง เพราะฉะนั้นพยายามโจมตีให้ครบ 4 ครั้งเพื่อได้รับผลนี้
LV1
LV2
LV3
